<HTML>
<HEAD>
<TITLE>Mordmisstänkt gick till polisen</TITLE>
<META HTTP-EQUIV="textinfo" CONTENT="Författare: |Publicerad: 2003-05-05|http://www.svd.se/dynamiskt/Inrikes/did_5424920.asp|Copyright: TT">
</HEAD>
<BODY>
<B>Mordmisstänkt gick till polisen</B>

En man i 30-årsåldern, som misstänks vara inblandad i mordet på en 47-årig man utanför Kosta i fredags, har överlämnat sig till polisen i Malmö på måndagsmorgonen.

Sedan i lördags sitter också en 27-årig man anhållen misstänkt för mordet.

Spaningsledare Börje Ekelius säger till TV4 Sydost att polisen är säker på att de båda männen ligger bakom mordet.
Polisen vill dock inte närmare gå in på vad 27-åringen sagt i de förhör som hittills hållits.
Polisen har enligt Börje Ekelius heller inget klart motiv till mordet.
De båda männen, som är danska medborgare, kände den 47-årige mannen sedan tidigare och hade enligt polisen affärer ihop med honom.

Efter den häftiga villabranden utanför Kosta i fredags hittades den 47-årige villaägaren död i resterna av huset.
En preliminär rättsmedicinsk undersökning visar att han inte andats in någon rök och därför avlidit innan branden bröt ut.
</BODY>
</HTML>
