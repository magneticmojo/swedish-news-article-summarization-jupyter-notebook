<HTML>
<HEAD>
<TITLE>Rättegång mot Balibombare</TITLE>
<META HTTP-EQUIV="textinfo" CONTENT="Författare: |Publicerad: 2003-05-12|URL: http://www.svd.se/dynamiskt/Utrikes/did_5477282.asp|Copyright: TT-DPA">
</HEAD>
<BODY>
<B>Rättegång mot Balibombare</B>

Stora säkerhetsarrangemang omgav öppnandet av rättegången på måndagsmorgonen mot den person som tros ha tillverkat bomben på Bali, som dödade 202 personer i oktober förra året.

Den huvudanklagade Amrozi fördes till domstolen i Nari Graha och placerades framför de fem domare som avgör om han ska avrättas eller inte.
Amrozi är en 40-årig mekaniker som anklagas för att ha köpt ett ton kemikalier till den stora bomben och en minibuss för att transportera sprängmedlen, samt för att ha kört bussen till Bali.

Åklagaren läste upp en 33 sidor lång anklagelseakt.
Försvarsadvokaten kallade texten oklar och uppmanade domarna att avbryta rättegången.

Det finns inga bevis alls mot Amrozi, påstod advokaten Mahendradatta vilket framkallade upprördhet hos de 700 åskådarna.

Rättegångarna mot Amrozi och andra som tros ha varit inblandade kommer att skaka om Indonesien, världens folkrikaste muslimska land.
Många sympatiserade med talibanerna i Afghanistan och demonstrerade mot USA:s krig mot Irak.
Amrozis yngre bror Ali Imron, som också är gripen, lärde sig hur man tillverkar sprängmedel under USA:s krig mot de sovjetiska styrkorna i Afghanistan.
</BODY>
</HTML>
