<HTML>
<HEAD>
<TITLE>Stockholm får smittskyddsmyndighet</TITLE>
<META HTTP-EQUIV="textinfo" CONTENT="Författare: Marie Lindell|Publicerad: 2004-02-26|URL: http://www.svd.se/dynamiskt/inrikes/did_6982946.asp|Copyright: SvD.se">
</HEAD>
<BODY>
<H3>Stockholm får smittskyddsmyndighet</H3>
<B>EU:s nya smittskyddsmyndighet kommer att placeras i Stockholm.
Beskedet gavs av folkhälso- och socialtjänstministern Morgan Johansson på torsdagseftermiddagen vid en presskonferens.</B>

Smittskyddsmyndigheten ska kartlägga smittsamma sjukdomar i hela världen, samordna insatser inom EU och samla adekvat information men ska också fungera som ett rådgivande organ.

<B>Att EU:s</B> nya myndighet skulle placeras i Sverge bestämdes redan vid ett möte i Rom i december, enligt Morgan Johansson.
En orsak är att Sverige har en god spridning av kompetens.
De kandiderande svenska städerna var Stockholm, Göteborg, Malmö/Lund, Uppsala och Umeå.

Att Stockholm gick segrande ur striden beror på dess vetenskapliga miljö i världsklass, goda kommunikationer, att det finns ändamålsenliga lokaler som kan frigöras snabbt och att det bedöms finnas gott om bostäder, bra skolor och möjlighet till jobb åt medföljande familjemedlemmar till personalen vid myndigheten.

<B>Centret, som</B> ska ha en budget på 48 miljoner euro eller cirka 430 miljoner kronor när den är färdigutbyggd, ska vara klart under våren 2005 och initialt ha omkring 100 anställda.
</BODY>
</HTML>
