<H3>SL vill slopa zonsystem</H3>
<B>SL utreder nu om det går att göra om zonsystemet i Stockholm.
Målsättningen är att det ska kosta lika mycket hur långt man än åker inom länet.
Enligt Helena Sundberg, chef för strategisk planering på SL, finns egentligen två alternativ:
att behålla zongränserna som de är i dag eller att ta bort dem helt och införa enhetstaxa inom länet för enstaka resor precis som för periodkorten.
- Dagens zonsystem är orättvist om man ska göra en kort resa, men det hjälper inte att flytta zongränsen, säger Helena Sundberg.
<B>Inom SL:s styrelse</B> finns en majoritet för att slopa zonerna helt.
Hans-Erik Malmros, m-representant i SL:s styrelse, tycker att det är för dyrt att åka korta sträckor i dag.
- Vi tror på avståndstaxa, även för periodkorten.
Men man ska ta bort zonerna, det är en för trubbig indelning.

