En 24-årig man påträffades på söndagskvällen död i en källare i Björkhagen i södra Stockholm.
Mannen hade skjutits med ett skott i huvudet.
En 28-årig man greps på platsen och anhölls sedan misstänkt för mord.
Enligt den första iakttagelsen som gjordes av ordningspolisen såg det ut som att mannen fått ett skott i bakhuvudet.
Vapnet, en pistol, hittades på platsen.
28-åringen anhölls vid tretiden på natten.
Han nekar till anklagelserna.

