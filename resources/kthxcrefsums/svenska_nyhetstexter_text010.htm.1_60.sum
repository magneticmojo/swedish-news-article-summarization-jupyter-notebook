<B>Rättegång mot Balibombare</B>
Den huvudanklagade Amrozi fördes till domstolen i Nari Graha och placerades framför de fem domare som avgör om han ska avrättas eller inte.
Amrozi är en 40-årig mekaniker som anklagas för att ha köpt ett ton kemikalier till den stora bomben och en minibuss för att transportera sprängmedlen, samt för att ha kört bussen till Bali.
Rättegångarna mot Amrozi och andra som tros ha varit inblandade kommer att skaka om Indonesien, världens folkrikaste muslimska land.

