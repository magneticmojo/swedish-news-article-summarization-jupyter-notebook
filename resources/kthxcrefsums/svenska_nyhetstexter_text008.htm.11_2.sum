Barn blev utan dagisplats, och skoleleverna utan mat och städning när tredje vågen av Kommunals strejk sköljde in över 14 kommuner och åtta sjukhus på måndagen.
Samtidigt kom nya varsel på måndagen för fyra avdelningar på Helsingborgs lasarett som varslas om strejk från den 20 maj till och med den 26 maj.
Vid åtta sjukhus i Kalmar län, Örebro län och Uppsala län gjorde förhandsplaneringen att verksamheten bedömdes under kontroll trots strejken.
Men vid universitetssjukhuset i Örebro tvingades man ställa in 190 operationer.
På Uppsala akademiska sjukhus strejkade cirka 150 anställda varpå 65 vårdplatser stängdes helt.
Vi anser fortfarande att parterna måste lösa det här själva, sade Ringholm.

