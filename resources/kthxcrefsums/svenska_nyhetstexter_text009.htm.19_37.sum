Huvudvärk, stress och koncentrationssvårigheter på jobbet.
Allt detta kan orsakas av de fläktljud som omger oss på arbetet och hemma.
Ljud från ventilation och luftkonditionering kan rent av vara så störande att det inverkar på arbetskapaciteten.
<B>Det är en speciell</B> sorts ljud, de lågfrekventa ljuden, som gör oss okoncentrerade, ger förhöjda halter av stresshormonet kortisol och kan orsaka trötthet och huvudvärk.
En del av den ökade stressen i arbetslivet kan bero på det ständiga bakgrundsbullret som vi knappt är medvetna om.
De lågfrekventa ljuden tränger igenom väggar, tak och golv och är svårare att dämpa jämfört med ljud med högre frekvens.
Ungefär en tredjedel av befolkningen är mer ljudkänslig än andra och de har också visat sig få mer besvär av att vistas i miljöer med lågfrekvent buller.

