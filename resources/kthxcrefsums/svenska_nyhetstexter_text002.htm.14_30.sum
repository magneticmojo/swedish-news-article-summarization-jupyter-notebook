<B>Tid för rättning i EMU-ledet</B>
Allt fler kända socialdemokrater samlas på nej-sidan.
Samtidigt leder emu-motståndarna i stort opinionsundersökningarna.
Men nu måste det bli rättning i s-leden, menar socialdemokratiske partisekreteraren Lars Stjernkvist.
Jag vill inte nämna några namn men det har ju varit några de senaste dagarna som har antytt att de kommer att rösta nej.
- Har man inte sagt det tidigare så blir det för mig obegripligt om man nu tar ställning för ett nej.
<B>Att näringsminister</B> Leif Pagrotsky är emot ett svenskt medlemskap i EMU är känt sedan länge.
Men nyligen skrev han en artikel i den socialdemokratiska debattidskriften Tiden.
Den artikeln skickade en rysning genom den socialdemokratiska toppen.
Enligt vad svd.se erfar var det heta diskussioner på regeringssammanträdet i torsdags och partistyrelsemötet i fredags kring om man som minister kunde argumentera för ett nej samtidigt som s-linjen är ja till euron.

