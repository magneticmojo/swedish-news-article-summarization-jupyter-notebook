<B>Den 32-årige pastorn häktades på fredagen av Uppsala tingsrätt för delaktighet i det uppmärksammade mordet i Knutby.
Han misstänks på sannolika skäl för medhjälp till mord och medhjälp till försök till mord.</B>
Åklagaren ville efter häktningsförhandlingen, som hölls bakom stängda dörrar, inte utveckla misstankarna mot 32-åringen närmare.
<B>Exakt vilka bevis</B> som kom fram under förhandlingen vill inte försvararen gå in på, men han tycker att bevisningen är svag.
<B>På fredagen blev</B> resultatet av en så kallad paragraf 7-undersökning av den sedan tidigare häktade 26-åriga "barnflickan" offentlig.
Åtal ska väckas senast 13 februari, men den tiden kommer åklagaren inte att kunna hålla.
<B>I mordutredningen sitter nu</B> två 26-åriga kvinnor och den 32-årige pastorn häktade.
Den enda av de tre som misstänks för mordet är den 26-åriga kvinnan som erkänt att hon dödat.
Hon vidhåller att det bara är hon som skjutit och att de båda andra misstänkta inte är inblandade.

