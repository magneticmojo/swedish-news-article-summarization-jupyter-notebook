<B>Tid för rättning i EMU-ledet</B>
Allt fler kända socialdemokrater samlas på nej-sidan.
<B>De senaste</B> opinionsundersökningarna visar att varannan svensk i dag säger nej till euron.
När tunga socialdemokrater går över till nejsidan blir det obegripligt, säger Lars Stjernkvist till svd.se.
- Har man haft en lång process och inte anmält avvikande uppfattning, då förväntar jag mig att de ledande politikerna hjälper till att genomföra det som partiet kommit fram till.
Då blir jag orolig att vi devalverar den interna demokratins betydelse och kongressernas betydelse.
Lars Stjernkvist poängterar att han inte vill sätta munkavle på någon, men vill att man "i tid talar om att man inte delar den uppfattning som partiet har.
Enligt vad svd.se erfar var det heta diskussioner på regeringssammanträdet i torsdags och partistyrelsemötet i fredags kring om man som minister kunde argumentera för ett nej samtidigt som s-linjen är ja till euron.
Man kan inte förneka det man har sagt och alla vet var han står, men att då förse nej-sidan med nya, färska citat är ju inte förenligt med en ambition att inte delta i en kampanj, säger Lars Stjernkvist.
Samtidigt har kulturminister Marita Ulvskog, som röstar nej till euron, fått veta av s-toppen att det är olämpligt att hon debatterar mot ja-anhängaren och folkpartisten Marit Paulsen, erfar svd.se.
<B>Nu är det inte bara</B> EMU-debatten och kommunalstrejken som spökar inom socialdemokratin.
Det handlar om "åtgärderna för att få bukt med de höga sjuktalen, om taken i socialförsäkringarna, om buffertfonder, om narkotikapolitiken och om kriget i Irak".

