<B>Hittills har bullerreglerna</B> för arbetsmiljön riktat in sig på att begränsa höga ljudnivåer som kan vara skadliga för hörseln.
Men fläktljud och ljud från kompressorer och värmesystem kan vara skadligt för hälsan på annat sätt.
<B>Det är en speciell</B> sorts ljud, de lågfrekventa ljuden, som gör oss okoncentrerade, ger förhöjda halter av stresshormonet kortisol och kan orsaka trötthet och huvudvärk.
Detta har arbetsmiljöforskaren Johanna Bengtsson visat i doktorsavhandlingen vid Göteborgs universitets avdelning för miljömedicin.
Hittills har Johanna Bengtsson arbetat i kontrollerad laboratoriemiljö med att låta försökspersoner utföra olika arbetsuppgifter i olika ljudmiljöer.
Ungefär en tredjedel av befolkningen är mer ljudkänslig än andra och de har också visat sig få mer besvär av att vistas i miljöer med lågfrekvent buller.

