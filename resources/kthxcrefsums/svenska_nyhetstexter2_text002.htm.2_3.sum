Allt fler långfärdsskridskoåkare väljer de nya bindningarna med lös häl.
– Det är härligt, som att lägga in femte växeln.
Fast löshälsbindningarna är känsligare och går lättare sönder, säger skridskofantasterna Helge Karlsen och Christina Moberg.
– För något år sedan köpte en av tio kunder löshälsskridskor.
I dag gör fyra av tio det.
Och ingen av dem som provat det nya går tillbaka till det gamla, säger Tomas Holm på Slipspecialisten på Kungsholmen.
Skulle ni även rekommendera lös häl till nybörjare?
– Ja, varför inte.
Det är inte svårare, det är bara en annan teknik.

