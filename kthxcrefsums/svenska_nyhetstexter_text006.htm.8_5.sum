<B>Dödsskott trolig uppgörelse mellan ligor</B>
En man i 50-årsåldern sköts till döds vid elvatiden på måndagsförmiddagen vid en skottlossning i Skärholmens centrum i södra Stockholm.
<B>Polisen har ännu inte</B> med säkerhet indentifierat offret men misstänker att det kan röra sig om en man från Stockholms innerstad med anknytning till den organiserade brottligheten.
<B>Personal på socialkontoret och kyrkan</B> slog larm sedan de sett den skjutne mannen ligga på gatan utanför kontoret.
Några närmare detaljer om vapen, troligen en pistol, och exakt hur dödsskjutningen gått är ännu inte klarlagda.
<B>Flera patronhylsor</B> har dock hittats på platsen, vilket tyder på att flera skott avlossats.
Den skjutne mannen verkar ha varit enda måltavlan för gärningsmännen, men skottlossningen mitt i ett centrum med många människor var "hänsynslös" och innebar stor fara även för andra, menar Göranzon.
<B>De misstänkta</B> gärningsmännen försvann i en guldfärgad Mercedes som tidigare anmälts stulen i Stockholm.

