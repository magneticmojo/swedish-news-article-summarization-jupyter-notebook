Närmare hälften av A-listans 26 mest omsatta bolag saknar helt kvinnor i sina koncernledningar, enligt en genomgång som SvD Näringsliv har gjort.
Ju större bolaget är, ju färre kvinnor finns det på toppositionerna, säger Pernilla Petrelius, doktorand vid Handelshögskolan och expert på rekryteringsprocesser inom stora företag.
- Många tekniska företag är mycket mansdominerade och arbetar inte med att få fram kvinnliga chefer internt, konstaterar Pernilla Petrelius.
För bolagen med flest kvinnor är fallet ofta det motsatta.
- Flera av dessa bolag har identifierat bristen på kvinnliga chefer som ett problem och jobbat aktivt för att förändra det.
Ett undantag är bankjätten Nordea vars ledningsgrupp består av åtta män och noll kvinnor.
Det har varit viktigt att säkra personer med lokal förankring och kännedom i alla de nordiska länderna, säger Erik Evren, informationschef på Nordea.
- Men vi arbetar mycket med dessa frågor och har flera program, bland annat mentorprogram, som går ut på att coacha fram kvinnor till ledade befattningar.

