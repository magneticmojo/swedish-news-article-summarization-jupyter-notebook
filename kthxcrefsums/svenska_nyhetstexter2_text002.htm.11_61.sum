<H3>Lös häl det senaste på skridskoisen</H3>
Längre skär, högre fart och större njutning.
Fast löshälsbindningarna är känsligare och går lättare sönder, säger skridskofantasterna Helge Karlsen och Christina Moberg.
På söndag går startskottet för det 5-årsjubilerande tre mil långa Krogrännet mellan Vallentuna och Stallmästaregården i Brunnsviken i Stockholm.
Nästa söndag beräknas 4000 åka åtta mil i ett av världens största skridskolopp, Vikingarännet, med start vid Skarholmen i Uppsala och mål på Riddarfjärden i Stockholm vid Rålambshovsparken, om isen håller.
För närvarande hinner tillverkarna inte leverera skridskor i takt med efterfrågan.
Det behövs inte minsta övertalning för att få ut Christina Moberg och Helge Karlsen , båda medlemmar i Stockholms skridskoseglarklubb, för en uppvisning i åkteknik.
Men de senaste åren har alternativen och valmöjligheterna av utrustning ökat väsentligt, liksom antalet prisklasser.
Nu provar allt fler motionärer den nya tekniken.
Och ingen av dem som provat det nya går tillbaka till det gamla, säger Tomas Holm på Slipspecialisten på Kungsholmen.
Dessutom orkar man mer, vilket är bra när man börjar komma upp i åren, förklarar Christina, som kör med lös häl för tredje säsongen.
Helge Karlsen använder fortfarande sina gamla skridskor, men köpte nyligen nya med löshälsbindning – och är mycket nöjd med de första testturerna.
Och har man aldrig åkt kan man lika gärna lära sig det här.
Många inbitna skridskoåkare tillverkar egna skridskor med lös häl, däribland en av skridskoklubbens äldsta medlemmar på 80+.

