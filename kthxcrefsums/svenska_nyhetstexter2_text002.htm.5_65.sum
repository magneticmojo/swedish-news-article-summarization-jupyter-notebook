<H3>Lös häl det senaste på skridskoisen</H3>
Längre skär, högre fart och större njutning.
Allt fler långfärdsskridskoåkare väljer de nya bindningarna med lös häl.
Årets skridskosäsong kom lite senare i år än i fjol.
Nästa söndag beräknas 4000 åka åtta mil i ett av världens största skridskolopp, Vikingarännet, med start vid Skarholmen i Uppsala och mål på Riddarfjärden i Stockholm vid Rålambshovsparken, om isen håller.
Intresset för långfärdsskridskor ökar stadigt.
För närvarande hinner tillverkarna inte leverera skridskor i takt med efterfrågan.
Det stora valet just nu står mellan bindningar med lös eller fast häl.
– För något år sedan köpte en av tio kunder löshälsskridskor.
I dag gör fyra av tio det.
Även Helge Karlsen och Christina Moberg är övertygade om att den nya tekniken kommit för att stanna.
Skulle ni även rekommendera lös häl till nybörjare?
Helge och Christina tvekar inte:
– Ja, varför inte.
Fast de nya bindningarna är inte helt komplikationsfria.
De går sönder lättare.
Att det ibland fastnar snö mellan skridskon och pjäxan är ytterligare en svaghet med löshälsbindningar.
Helge valde en kraftigare löshälsbindning för att minska oron för att de skulle gå sönder eller frysa fast.
Det känns tryggare och stadigare.

