Storbolagen rekryterar fler kvinnor till sina styrelser än någonsin tidigare.
Men koncernledningarna förblir mansdominerade.
Tolv av A-listans 26 mest omsatta bolag saknar helt kvinnor i ledningen och nio bolag har endast en kvinna i ledningsgruppen, enligt SvD Näringslivs genomomgång av börsbolagens årsredovisningar för 2002.
Autoliv, Holmen, Stora Enso och Swedish Match har exempelvis alla mellan 11-12 personer i sina ledningsgrupper och samtliga är män.
Av genomgången framgår att det finns stora skillnader mellan branscher.
Bankvärlden har flest kvinnliga chefer medan verkstadssektorn är betydligt mindre jämställd.

