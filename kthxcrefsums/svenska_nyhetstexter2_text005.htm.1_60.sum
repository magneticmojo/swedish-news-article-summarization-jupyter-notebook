<H3>SL vill slopa zonsystem</H3>
<B>SL utreder nu om det går att göra om zonsystemet i Stockholm.
Målsättningen är att det ska kosta lika mycket hur långt man än åker inom länet.
Inom SL finns en bred majoritet för förslaget som ska presenteras i september</B>
I dag är länet indelat i fem zoner.
<B>Inom SL:s styrelse</B> finns en majoritet för att slopa zonerna helt.
Socialdemokraterna, vänstern, miljöpartiet och folkpartiet är för enhetstaxa.
Kristdemokraterna är också positiva till enhetstaxa medan moderaterna är emot.
Moderaterna vill istället att man betalar efter hur långt man reser.
Det skulle vara möjligt att införa i samband med det nya biljettsystemet med smarta kort som införs i slutet av 2005.
Folkpartiets Maria Wallhager föredrar enhetstaxa för alla resor och tvärtemot vad som nu sker vill hon sänka kontantpriset för att gynna dem som åker sällan.
Miljöpartiet pläderar också för enhetstaxa, helst nolltaxa.

