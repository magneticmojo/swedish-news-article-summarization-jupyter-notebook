Med bara en vecka kvar till Kommunals storstrejk - då samtliga medlemmar i över 60 kommuner tas ut i strejk - var Landstingsförbundets direktör Annelie Löfqvist på måndagen pessimistisk om att hitta en lösning tills dess.
Vid åtta sjukhus i Kalmar län, Örebro län och Uppsala län gjorde förhandsplaneringen att verksamheten bedömdes under kontroll trots strejken.
Men vid universitetssjukhuset i Örebro tvingades man ställa in 190 operationer.
Finansminister Bosse Ringholm, som på måndagen framträdde på Svenska kommunförbundets och Landstingsförbundets kongress i Linköping, upprepade på måndagen regeringens tidigare fastslagna linje:
Inga mer statliga pengar för att klara Kommunals krav.
Vi anser fortfarande att parterna måste lösa det här själva, sade Ringholm.

