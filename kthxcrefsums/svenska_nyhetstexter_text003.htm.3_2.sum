<B>Man anhållen misstänkt för mord</B>
En 24-årig man påträffades på söndagskvällen död i en källare i Björkhagen i södra Stockholm.
Mannen hade skjutits med ett skott i huvudet.
Polisen uteslöt först inte att det kunde röra sig om ett självmord, men när teknikerna kom till platsen uppgav de att det var något "som inte stämde".
En 28-årig man greps på platsen och anhölls sedan misstänkt för mord.
24-åringen anmäldes i fredags försvunnen av sin flickvän, som bor på den adress där mannen hittades.
När 24-åringen lämnade lägenheten fanns både flickvännen och den 28-årige mannen där.
Enligt den första iakttagelsen som gjordes av ordningspolisen såg det ut som att mannen fått ett skott i bakhuvudet.
28-åringen anhölls vid tretiden på natten.
Han nekar till anklagelserna.

