<HTML>
<HEAD>
<TITLE>Algeriets opposition advarer om protester</TITLE>
<META HTTP-EQUIV="textinfo" CONTENT="<B>Testtext</B> Origin: DanskaBerlinske.99-04-16.doc
|NO: 2B.
|KEYWORDS: Algeriet, politik, valg, præsidentvalg
|SUBT: Fremmødet var ringe, da Algeriet i går afholdt et besynderligt præsidentvalg, hvor seks ud af syv kandidater valgte at trække sig på selve valgets målstreg. Opmærksomheden samler sig nu om myndighedernes tolkning af resultatet og om oppositionens bebudede protestmarch i hovedstaden Algier i dag">
</HEAD>
<BODY>
<B>Algeriets opposition advarer om protester</B>

ALGIER Den midaldrende mand var tydeligvis godt gal i fuldskægget .
Han havde været inde for at afgive sin stemme på et gymnasium i Algier-bydelen Bab El Oued .
Selv om manden ikke ville fortælle , hvem han havde stemt på , stod det efter en kort snak hurtigt klart , at det måtte være Ahmed Taleb Ibrahine , der bakkes op af den forbudte islamiske frelserfront ( FIS ) .
Problemet var blot , at Ibrahine ikke stiller op til posten som Algeriets præsident - ikke længere , i hvert tilfælde .
Sammen med fem andre kandidater besluttede han , mindre end 24 timer før valglokalerne åbnede i går morges at boykotte valget efter anklager om svindel .
De algeriske myndigheder lod imidlertid , som om intet var hændt .
Og der lå de så på valgbordene , stemmesedlerne fra de syv kandidater , selv om regimets mand , Abdelazez Bouteflika , reelt var den eneste tilbageværende . 
Det er ikke seriøst at melde fra så kort tid før .

Dette valg var en mulighed for at få revanche for begivenhederne 1991-92 , da myndighederne satte demokratiet ud af kraft .
Jeg tror ikke , at der bliver uroligheder efter dette .
Alt vil blot fortsætte som hidtil i et Algeriet uden frihed og demokrati , ¥ sagde manden , hvorefter han surt trak af sted med sin fem-årige søn .
Håbet Det skulle ellers have været en stor dag .
Mange algiere havde håbet , at den 15. april ville indskrive sig i historien som dagen , hvor det hårdt prøvede land tog det første skridt henimod mere demokratiske og fredelige tilstande .

De syv forskellige kandidater syntes at garantere et vis pluralisme .
Og nok så vigtigt , FIS havde med sin åbenlyse støtte til Ibrahine sat næsen op efter igen at blive en aktør på Algeriets politiske scene .
Valget i går skulle have været islamisternes comeback ved urnerne efter otte års snigmord , bomber og overskårne halse .
I stedet blev det en anti-valgdag , hvor en meget stor del af vælgerne blev væk .
Og hvor mange af de , der mødte op ved urnerne , kom for afgive en fantom-stemme på en kandidat , der ikke længere stillede op .
Algierene virkede mere sure end vrede , mere desillusionerede end oprørte .
Og Bouteflika-tilhængernes spage forsøg på at fejre valgdagen havde samme effekt som  sejle op ad åen ¥ til en begravelse .
Moralsk sejr I stedet samlede interessen sig om de seks eks-kandidater , der i går eftermiddags var samlet til forhandlinger i det socialdemokratiske FFS-partis hovedkvarter .

Hundredevis af algierske og udenlandske journalister ventede imens udenfor den elegante villa .
Og da de seks endelig udsendte en pressemeddelelse , blev fotokopierne flået ud af hænderne på de stakkels sekretærer , som var der tale om Spice Girls ' autografer .
I meddelelsen erklærer de seks sig som valgets moralske sejrherrer og udtrykker håb om , at det tynde valgfremmøde - sidst på eftermiddagen havde kun 36 procent stemt - har lært myndighederne en demokratisk lektie .
De opfordrer deres respektive tilhængere til at fortsætte deres arbejde i ro og orden , men forbeholder sig samtidig retten til at tage hvilke som helst skridt for at gennemtrumfe  folkets vilje ¥ .

Spørgsmålet er nu , hvordan myndighederne her til morgen vælger at udlægge resultaterne af det besynderlige valg .
Hvis Abdelazez Bouteflika opnår over halvdelen af de afgivne stemmer , tyder alt på , at han bliver udråbt til valgets sejrherre .
Protest-march Oppositionskandidaterne har i første omgang bebudet en protest-march i eftermiddag , og forlydender ville i aftes vide , at myndighederne overvejer at forbyde den .
Hvis det sker , kan den rolige og nærmest ligegyldige stemning , der i går prægede hovedstaden Algier , hurtigt udvikle sig dramatisk .
</BODY>
</HTML>
