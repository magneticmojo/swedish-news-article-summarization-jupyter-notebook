<HTML>
<HEAD>
<TITLE>Russisk ros til tysk fredsplan</TITLE>
<META HTTP-EQUIV="textinfo" CONTENT="Origin: DanskaBerlinske.99-04-16.doc
|NO: 4B.
|KEYWORDS: EU, forhandlinger, Kosovo, Kosovo-krigen, Rusland, Tyskland
|SUBT: Plan: Ruslands nye Balkan-mægler uddeler forsigtig ros til det tyske fredsinitiativ og slår fast, at forhandlinger er den eneste rigtige vej ud af Kosovo-krisen">
</HEAD>
<BODY>
<B>Russisk ros til tysk fredsplan</B>
MOSKVA Efter ugers skarp kritik af NATO-aktionen i Jugoslavien er Rusland for alvor ved at dæmpe retorikken .
Og det er ikke overraskende Viktor Tjernomyrdin , der i sin egenskab af særlig russisk udsending slår den mere moderate tone an .
Som den første repræsentant for det officielle Rusland kommenterede han i går det tyske fredsinitiativ , der af enkelte russiske medier betegnes som værende næsten skræddersyet til Tjernomyrdin og hans nye embede . (tm) Vi må støtte en fredelig vej ud af denne krise , og det , som Tyskland foreslår i dag - at standse alle militære handlinger i mindst 24 timer og søge efter kompromiser - fortjener vores opmærksomhed , ¥ sagde den nyudnævnte Balkan-mægler i går efter et møde med Tysklands Moskva-ambassadør .
Tjernomyrdins om end betingede ros til planen er endnu et tegn på , at Moskva ønsker at gå mere aktivt ind i forsøgene på at finde en løsning på Kosovo-krisen .
Men udenrigsminister Igor Ivanov gentog dog i går den kendte russiske indvending mod en international styrke i Kosovo - at Rusland kun vil godkende en sådan , hvis Beograd gør det samme .
Dagen efter Boris Jeltsins udnævnelse af Tjernomyrdin gav den russiske præsident selv sin tidligere premierminister et par rosende ord med på vejen ved at omtale ham som (tm) stærk ¥ og (tm) klog ¥ og understrege , at her er manden , der kan tale med såvel den jugoslaviske præsident , Slobodan Milosevi'c , som vestlige ledere .
Godt forhold til USA Russisk presse lægger ikke mindst vægt på eks-premierministerens gode forhold til USA , og dagbladet Nesavisimaja Gaseta ser udnævnelsen som en logisk følge af , at landets Jugoslaviens-politik var havnet i en blindgyde .
Samtidig er kommentarerne i høj grad præget af de mulige indenrigspolitiske årsager og virkninger af udnævnelsen .
Dagbladet Kommersant betegner ligefrem Tjernomyrdin som en (tm) parallel premierminister ¥ , mens Nesavisimaja Gaseta mener , at Jevgenij Primakovs dage som regeringschef er ved at være talte .
I går var Primakov da også i nærmest symbolsk dårlig form på af den ryglidelse , som har plaget ham på det sidste .
Uanset udnævnelsens indenrigspolitiske betydning vil opmærksomheden i de kommende dage være rettet mod Tjernomyrdins konkrete skridt i Kosovo-spørgsmålet .
Foreløbig har han brugt tiden til (tm) konsultationer ¥ i Moskva , men det forventes , at han snart begiver sig ud på en mæglingsturn» .
Og mens Viktor Tjernomyrdin overvejer sin videre færd , er overhovedet for den russisk-ortodokse kirke , patriark Aleksej II , ved at gøre klar til en fredsrejse til Beograd i næste uge .
</BODY>
</HTML>
