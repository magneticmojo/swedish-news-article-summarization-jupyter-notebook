<HTML>
<HEAD>
<TITLE>F16 er et voldsomt våben</TITLE>
<META HTTP-EQUIV="textinfo" CONTENT="Origin: DanskaBerlinske.99-04-16.doc
|NO: 6B.
|KEYWORDS: Danmark, flyvemaskiner, flyvevåbnet, Kosovo, Kosovo-krigen, militær
|SUBT: Flyangreb: Først om et par år kan danske F16-fly præcisionsbombe uden hjælp fra andre fly. Men flyvevåbnet råder over topmoderne missiler mod mål på jorden og fjendtlige fly. Baggrund">
</HEAD>
<BODY>
<B>F16 er et voldsomt våben</B>
Flyvevåbnets F16-fly er først om et par år bragt teknologisk helt på højde med de tilsvarende amerikanske jagere .
Såfremt NATO beder danske F16 deltage i angreb mod mål på jorden i Serbien og Kosovo , vil de danske fly kunne aflevere en række forskellige bomber og missiler .
Præcisionsbombning med laserstyrede bomber kan kun ske med hjælp fra andre fly eller med hjælp fra soldater - forward air controllers - på jorden .
Flyvevåbnet råder over et antal laserstyrede bomber på henholdsvis 250 kg og 500 kg .
For at ramme præcist , skal målet - f.eks. en bygning eller en bro - belyses af en laserstråle , som bomben styrer mod .
Helt moderne jagere kan selv udsende laserstrålen mod målet ved hjælp af en laserpod , som hænger under flyets krop .
Flyvevåbnet har bestilt et antal laserpods , men de bliver først klar til anvendelse i år 2001 .
De to andre metoder med laser fra et andet fly , eller en forward air controller på jorden , har de danske piloter indøvet gennem lang tid , oplyser presseofficer ved Flyvertaktisk Kommando , kaptajn Jesper Myrthue . (tm) Det er et faktum , at de amerikanske fly teknologisk er langt foran os .
Men vi opfylder fuldt ud NATOs standarder , og har samme udstyr som andre europæiske NATO-landes flyvevåben .
Vi kan løse en offensiv funktion , hvis vi bliver bedt om det , ¥ understreger han .
Efter F16-gruppen blev sendt til Italien i oktober , har flyvevåbnets piloter gennemgået en supplerende kamptræning , Combat Enhancement Training , hvor piloterne træner i bl.a. præcisionsbombning .
Metoden , hvor to eller flere fly skal samarbejde om at styre bomber ved hjælp af laser , blev især brugt i begyndelsen af Golfkrigen i 1990-91 .
Siden har de store NATO-lande , især USA , satset voldsomt på at udstyre jagerne til at klare hele opgaven selv .
Voldsomme våben Også de danske flys elektroniske udstyr , blandt andet dets cockpit , halter teknologisk lidt bagud i sammenligning med amerikanske fly .
Flyvevåbnet er begyndt på at modernisere flyene - den såkaldte Mid Life Update - men endnu er ingen fly eller piloter operationsklare .
Derfor bliver også næste gruppe af fly til NATO-aktionen Allied Force fra Danmark den velkendte og gennemprøvede , men mindre avancerede udgave af F16 .
Men F16-flyene , der efter de foreliggende oplysninger fra Forsvarskommandoen hidtil alene har udført defensive opgaver , råder trods manglerne over voldsomme våben .
Udover at kaste bomber - styrede eller ustyrede - medbringer F16-flyene efter Berlingske Tidendes oplysninger det topmoderne Maverick-missil til Italien .
Det kan på op til 25 kilometers afstand styres ved hjælp af både TV-kamera ( i dagslys ) i missilets næse og infrarød søger om natten præcist mod et mål .
Missilet er udstyret med et sprænghoved på 136 kg .
I cockpittet markerer piloten sit mål med en cursor som på en computerskærm .
Missilet viser et TV-billede af målet , og på det korrekte tidspunkt affyrer missilet selv , og holder fast i målet , også hvis det er bevægeligt .
Flyet kan medbringe op til seks Maverick-missiler .
Hvis målet er større , f.eks. en militærkolonne eller et opmarchområde , kan F16 anvende en række forskellige våben : (tm) Dumme ¥ eller ustyrede bomber , der kan kastes enkeltvis eller samlet .
Når piloten nærmer sig , udpeger han målet med sin cursor , hvorefter flyets elektronik selv beregner , hvornår bombelasten skal smides .
Bomberne rammer mest præcist når bomberne kastes i et dyk .
Er målet en kolonne , kan piloten bede maskinen kaste bomberne med sekunders mellemrum , så de lander med f.eks . 50 meters afstand .
Et nok så frygteligt våben er CRV-7 raketterne .
Våbnet er fra 70erne og af canadisk oprindelse .
F16 kan medbringe 76 stykker , fordelt i fire beholdere , og de kan affyres enkeltvis , i grupper eller samtidigt .
Rækkevidden er seks km , deres hastighed er fire gange lydens , og de kan udstyres med en række specielle sprænghoveder , blandt andet anti-tank sprænghoveder .
Det har ikke været muligt at få oplyst , hvilke typer det danske flyvevåben råder over og har medbragt til Italien .
Endelig råder flyvevåbnet over klyngebomber .
Typen , MK20 , vejer 220 kg og indeholder 247 små bomber , som spreder sig over målområdet , f.eks. køretøjer og soldater , og kan gennemtrænge panser og udsende sprængstykker over et område svarende til en fodboldbane .
Men i alle tilfælde gælder , at jo tættere flyet kommer et mål , jo større er risikoen for at blive ramt af serbernes luftværn - blandt andet det russiskbyggede , mandbårne målsøgende missil med en rækkevidde på fire-seks kilometer .
AIM-9 til forsvar I forsvarsrollen er de danske F16 udstyret med AIM-9 Sidewinder missiler .
Dets rækkevidde er kort , og det skal (tm) låse ¥ sit varmesøgende søgehoved på et fjendtligt fly inden affyring .
Til længere afstande har flyvevåbnet i de senere år anskaffet det helt moderne AIM 20 AMRAM , som er radarstyret .
Missilet kan affyres mod mål under horisonten og finde vej mod målet alene på basis af oplysninger fra F16-flyets radar eller fra andre fly om målets omtrentlige position .
Undervejs mod målet modtager missilet hele tiden nye oplysninger om målet , og først i den sidste fase overtager det selv målsøgningen .
Et virkeligt effektivt missil , når opgaven består i at forhindre fjendtlige fly i at komme i nærheden af egne fly eller skibe .
F16-flyene er udstyret med en Vulcan maskinkanon , der kan affyre op til 6.000 stk . 20 mm projektiler i minuttet .
Maskinkanonen , der også er koblet til flyets radar , er beregnet til kamp på helt tæt hold , men betragtes som (tm) sidste udvej ¥ , både når det gælder angreb mod jordmål eller i luftkamp .
ârsagen til NATOs anmodning om flere fly til operationerne mod det serbiske militær er ifølge kaptajn Jesper Myrthue , dels at de mange operationer slider på både maskiner og piloter , og dels at NATO med flere fly kan sende flere angrebsbølger med kortere varslingstid mod mål i Kosovo og Serbien .
Grafik : F-16 fly i offensiv og defensiv .
</BODY>
</HTML>
