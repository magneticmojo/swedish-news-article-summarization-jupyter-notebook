<HTML>
<HEAD>
<TITLE>Anmodning om fly hastebehandles</TITLE>
<META HTTP-EQUIV="textinfo" CONTENT="Origin: DanskaBerlinske.99-04-16.doc
|NO: 7B.
|KEYWORDS: Danmark, flyvemaskiner, flyvevåbnet, Kosovo, Kosovo-krigen, militær
|SUBT: Luftkamp: Regeringen fordobler antallet af danske kampfly under NATOs ledelse i aktionen over Jugoslavien">
</HEAD>
<BODY>
<B>Anmodning om fly hastebehandles</B>
Regeringen fremlægger i dag et beslutningsforslag for Folketinget , som fordobler antallet af danske F16-kampfly i Kosovo-konflikten fra fire til otte .
Den samlede styrke kommer dermed op fra fire til ni med »t i reserve .
Det bliver som tidligere helt op til NATOs øverstkommanderende at afgøre , hvilke opgaver flyene skal udføre .
For at undgå beskyldinger om at hemmeligholde oplysninger , vælger regeringen nu fuldt og helt at inddrage Folketinget i udsendelse at flere kampfly .
Forslaget bliver sandsynligvis behandlet tirsdag og vedtaget næste onsdag i Folketinget .
På en række møder i går mellem regeringens støttepartier bag aktionen og forsvarsministeren valgte man denne fremgangsmåde , fordi både venstrefløjen samt den konservative udenrigsordfører Per Stig Møller tidligere på ugen har kritiseret regeringen for manglende information .
Tidligere har regeringen fået flertal i Folketinget for at sende de første danske F16-jagere af sted .
Et massivt flertal af Venstre , de Konservative , CD og Kristeligt Folkeparti står bag .
I denne situation er det regeringens egen fortolkning , om den vil (tm) nøjes ¥ med at indhente samtykke fra Folketingets partier i Udenrigspolitisk Nævn , eller den vil tage en debat i Folketingssalen .
Er der tale om (tm) en væsentlig ændring af bidraget ¥ , må regeringen indhente nyt mandat .
Den konservative forsvarsordfører Hans Engell siger : (tm) Vi støtter regeringen , for når NATO anmoder om flere fly , skal vi naturligvis bidrage .
Alle NATO-lande må stå sammen i denne aktion , ¥ siger han .
Støtte fra Venstre
Også Venstres formand , Anders Fogh Rasmussen , støtter fuldt og helt anmodningen og tilføjer : (tm) Venstre har ingen anledning til at kritisere de informationer , der er givet . ¥ Hverken SF , Enhedslisten , Dansk Folkeparti eller Fremskridtspartiet har tidligere støttet udsendelse af fly og kan heller ikke gøre det nu : (tm) For hver eneste bombning bliver det sværere at finde en løsning .
Bombningerne fører til , at de mest ekstreme i alle lejre står stærkere ; de bombegale i NATO , ultranationalisterne i Serbien og UCK ( Kosovas Befrielseshær red . ) , der tvangsudskriver unge mænd blandt flygtningene , ¥ siger Villy Søvndal til Ritzaus Bureau .
</BODY>
</HTML>
