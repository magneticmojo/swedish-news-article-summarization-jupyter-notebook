<HTML>
<HEAD>
<TITLE>Vrede spørgsmål under høring i Senatet i USA</TITLE>
<META HTTP-EQUIV="textinfo" CONTENT="Origin: DanskaBerlinske.99-04-16.doc
|NO: 5B.
|KEYWORDS: Forhandlinger, EU, Kosovo, Kosovo-krigen, Rusland, Tyskland, USA
|SUBT: Advarsel: USAs forsvarsminister sagde i går, at NATOs luftoperation i Jugoslavien kan fortsætte i flere måneder endnu, og at man må indstille sig på, at amerikanske soldater sandsynligvis vil miste livet. Samtidig advarede NATOs tidligere øverstkommanderende, den amerikanske general George Joulwan, Det hvide Hus om, at den vestlige forsvarsalliance er oppe i en kamp mod uret">
</HEAD>
<BODY>
<B>Vrede spørgsmål under høring i Senatet i USA	</B>
WASHINGTON USAs forsvarsminister , William Cohen , forsøgte i går at bagatellisere en tysk fredsplan for Kosovo og tilføjede , at NATOs luftoperation i Jugoslavien kan fortsætte i flere måneder endnu , og at befolkning i USA må indstille sig på , at amerikanske soldater sandsynligvis vil miste livet . (tm) Det her vil ikke gå hurtigt , let og pænt , ¥ sagde Cohen .
Men NATOs tidligere øverstkommanderende , den amerikanske general George Joulwan , advarede Det hvide Hus om , at den vestlige forsvarsalliance er oppe i en kamp mod uret , og at Washington ikke kan regne med , at den nuværende enighed i NATO vil holde . (tm) Jo længere tid operationen varer , jo større er faren for , at NATO vil begynde at sprække , ¥ siger general Joulwan til TV-stationen MSNBC . (tm) Og det bliver endnu vanskeligere , hvis vi ser flere ulykker med civile ofre , ¥ tilføjede han med henvisning til de hårrejsende billeder fra serbisk TV af forkullede lig og spredte kropsdele , kosovo-albanske ofre for et NATO-bombardement på en landevej i Kosovo .
Joulwan var ansvarlig for NATOs luftoperation mod de bosniske serbere i 1995 , og han kender vanskelighederne i den politiske beslutningsproces indefra .
I USA er der en stigende frustration over kravet om konsensus blandt de 19 NATO-lande , før alliancen kan handle .
Irriteret over Bonn Således blev forsvarsminister Cohen under en høring i Senatet konfronteret med vrede spørgsmål og en slet skjult irritation over den tyske fredsplan for løsning af konflikten i Kosovo samt begrænsninger på den amerikanske general , Wesley Clarks frihed til at slå til mod mål i Jugoslavien . (tm) Det var måske et forsøg på at tænke højt , ¥ sagde Cohen om fredsplanen , der også har vakt mishag i Storbritanien .
USA er især utilfreds med forslaget om en 24 timers bombepause , hvor serbiske styrker skal trækkes ud af Kosovo .
Forslaget er også en torn i øjet på den militære planlæggere i NATO . I væbnede konflikter kommer poltiske udspil og diplomatisk mægling altid på tværs af militærets opgave , nemlig at vinde krigen .
General Clark har planlagt en optrapning af det militære pres på Jugoslaviens præsident , Slobodan Milosevi'c .
En pause i luftoperationen vil give Milosevic tid til at reparere sine smadrede radarsystemer og give de serbiske styrker et hård tiltrængt pusterum .
Men presset på Washington kan vokse , hvis flere europæiske stormagters ønske om at bringe Rusland ind i de diplomatiske spil forstærkes .
Rusland har reageret positivt på det tyske udspil , og en fælles NATO-Rusland front mod Milosevi'c er et drømmescenarie for den vestlige alliance .
Nogle af de vestlige lande kan være interesseret i at give flere indrømmelser end USA for at opnå dette mål .
Viljestyrke i Beograd Udenrigsminister Madeleine Albright fastholdt under senatshøringen i går , at NATOs kompromisløse linje vil fortsætte .
Hun sagde , at strømmen af flygtninge og den brutale behandling af de etniske albanere har styrket NATOs vilje til at standse Milosevic . (tm) Vi er rede til at påføre hans militær så meget skade , at han enten accepterer de resultat , vi ønsker , eller at magtbalancen i Kosovo vil tippe væk fra ham , ¥ sagde Albright .
Krigen har foreløbig givet to store overraskelser :
For det første har Milosevi'c i den grad har været villig til at føre krig med NATO . Vestlige iagttagere og beslutningstagere havde ventet , at han vil give efter for NATOs krav relativt hurtigt .
For det andet har NATO efter tre ugers krig været i stand til at bevare enigheden og alliancen har med enkelte undtagelser sikret sig massiv opbakning til operationen i medlemslandenes befolkninger .
Denne støtte skyldes især offentlighedens stærke reaktion på Milosevic` fordrivelse af flere hundrede tusinde etniske albanere fra Kosovo .
Verden har set billeder , der har kaldt på sammenligninger med Holocaust .
Men de skrækkelige billeder vil ikke blive ved med at dominere TV-billeder fra krigszonen , og NATO er som en sammenslutning af 19 demokratier sårbar over for intern uenighed .
Hvis blot et af de 19 lande strækker våben , kan det få katastrofale konsekvenser for forsvarsalliancens fremtid . (tm) NATO er en konsensus-organisation .
Hvis et land ikke vil være med , så kan NATO ikke gøre noget , så eksisterer NATO ikke , ¥ siger general Tom Kelly , general og ansvarlig for de amerikanske luftbombardementer under Golkrigen i 1991 .
</BODY>
</HTML>
