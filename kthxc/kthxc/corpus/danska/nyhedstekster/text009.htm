<HTML>
<HEAD>
<TITLE>Dansk accept af hormonkød</TITLE>
<META HTTP-EQUIV="textinfo" CONTENT="Origin: DanskaBerlinske.99-04-16.doc
|NO: 14B.
|KEYWORDS: Danmark, fødevarer, hormoner, USA
|SUBT: Accept: Fødevareminister Henrik Dam Kristensen forsøger i dag at redde dansk svinekødseksport til USA til 1,3 mia. kroner ved at acceptere EU-åbning for amerikanske hormonbøffer, hvis kødet er mærket">
</HEAD>
<BODY>
<B>Dansk accept af hormonkød</B>
Fødevareminister Henrik Dam Kristensen ( S ) vil i dag på et møde i Europa-udvalget ændre holdning , så Danmark fremover vil acceptere amerikansk hormonkød , hvis det er forsynet med klar mærkning , erfarer Berlingske Tidende fra velplaceret kilde .
Kursændringen kommer , efter at USA i marts offentliggjorde en liste over EU-varer , der vil blive ramt af amerikansk straftold , fordi EU ikke har efterlevet den internationale handelsorganisation WTOs afgørelse i den ti år gamle hormonstrid - og heller ikke kan nå at komme med bevis for hormoners farlighed inden WTOs deadline den 14. maj .
Dansk svinekødseksport til en værdi af 1,3 mia. kroner er udset til at blive ramt af en straftold , og det gør Danmark til det hårdest ramte land i EU med over en femtedel af listens samlede værdi på i alt seks mia. kr .
Fødevareministeren har før sagt , at han ville vente med at tage endelig stilling , til der forelå (tm) en ny situation ¥ .
Og det bliver der først ved slutningen af dette år , hvor EU har de nye videnskabelige undersøgelser klar , der skal bevise eller afkræfte hormonkødets farlighed .
Det , fødevareministeren nu siger ja til , er alene en løsning , frem til undersøgelserne ligger klar , hvorefter EU vil tage endelig stilling til hormonkødet .
Det er truslen mod dansk svinekødseksport , og USAs slet skjulte melding om , at de EU-lande , der kommer USA i møde i sagen , kan se frem til en reduktion i straftolden , der har flyttet Henrik Dam Kristensens tidligere så skarpe standpunkt .
Samtidig har ministeren været under voldsomt pres fra Udenrigsminsteriet , der vurderer , at Danmark som lille eksportrettet økonomi har alt mulig interesse i at respektere WTO-reglerne for fri verdenshandel .
Socialdemokratiets fødevareordfører Erling Kristensen , der tidligere har opfordret fødevareministeren til at skifte holdning , og acceptere en mærkning , siger : (tm) Det ser ud til , at ministeren nu følger min holdning .
Danmark har ratificeret WTO , og så er vi sgu nødt til at følge reglerne .
Socialdemokratiet står bag ham , ¥ siger Erling Kristensen .
</BODY>
</HTML>
