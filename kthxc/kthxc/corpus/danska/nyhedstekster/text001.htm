<HTML>
<HEAD>
<TITLE>Udnævnelse af EU-Kommission trækker ud</TITLE>
<META HTTP-EQUIV="textinfo" CONTENT="Origin: DanskaBerlinske.99-04-16.doc
|NO: 3B.
|KEYWORDS: EU, politik, ledelse, EU-kommissionen
|SUBT: EU-krise: Europa-Parlamentet har bremset alt samarbejde med den franske kommissær Edith Cresson, som nægter at trække sig fra sin post frivilligt. Alt tyder samtidig på, at en ny EU-Kommission tidligst er på plads om fire måneder">
</HEAD>
<BODY>
<B>Udnævnelse af EU-Kommission trækker ud</B>
BRUXELLES De 15 regeringer i Den Europæiske Union håber efter onsdag aftens topmøde i Bruxelles , at en ny beslutningsdygtig EU-Kommission kan være på plads til august .
Statsminister Poul Nyrup Rasmussen anser det dog for ™ måske mere realistisk ¥ , at de 20 nye kommissærer først kan indtage deres kontorer til september eller oktober .
De 15 landes stats- og regeringschefer mødtes i går første gang med deres kandidat til formandsposten , italieneren Romano Prodi , som for tre uger siden blev nomineret til jobbet i al hast på et topmøde i Berlin .
Alt peger på , at Europa-Parlamentet på sin næste samling i maj vil godkende Prodi som formand for Kommissionen , og derefter skal han i samarbejde med de enkelte regeringer i gang med at finde de 19 menige kommissærer til fremtidens Kommission . ™ Jeg håber , at Europa-Parlamentet kan begynde høringerne af de enkelte kommissærer i juli , så parlamanterikerne kan godkende den samlede Kommission i første uge af august , ¥ sagde den tyske kansler og nuværende EU-formand Gerhard Schrñder efter mødet .
Denne tidsplan kræver dog , at Europa-Parlamentet - der nyvælges i midten af juni - accepterer en del ekstra mødeaktivitet i juli og august .
Og i det lys er Poul Nyrup Rasmussen en anelse skeptisk over for tidsplanen : ™ Det bedste vil absolut være at få en ny Kommission på plads allerede i juli , men det er måske mere realistisk med september , ¥ sagde statsministeren .
Santer måneder endnu En række parlamentarikere er stærkt utilfredse med , at den nuværende skandaliserede Kommission risikerer at skulle sidde i endnu fire-fem måneder - og især den fungerende formand Jacques Santers og den franske kommissær Edith Cressons tilstedeværelse er stærkt uønsket .
Disse to var de i særklasse hårdest kritiserede i den vismandsrapport , der natten til den 16. marts fældede Kommissionen .
Ikke desto mindre antydede Jacques Santer - der nu stiller op til valget til Europa-Parlamentet - at han næppe trækker sig før den 20. juli , når det nye Parlament skal konstitueres : ™ Og nu skal jeg jo først lige vælges , ¥ sagde Santer .
Edith Cresson nægter kategorisk at trække sig , før alle hendes kommissær-kolleger gør det , hvilket førte til et dramatisk modtræk fra Europa-Parlamentet i denne uge .
Parlamentarikerne vedtog en resolution , hvor man nægter alt videre samarbejde med den franske kommissær - hun bedes med andre ord om fra dags dato om at holde sig væk fra Parlamentet : ™ Siden kommissær Cresson nægter at trække sig frivilligt , så er det eneste , vi nu kan gøre , at standse alt samarbejde med hende .
Hun vil ikke længere blive inviteret til vore komit»møder eller nogen andre parlamentariske fora .
For at sige det direkte , så er fru Cresson ikke længere velkommen i Parlamentet , ¥ sagde lederen af den krist-demokratiske gruppe , Wilfried Martens .
Dansk kommissær Statsministeren ville fortsat ikke antyde , i hvilken retning hans egne overvejelser om en ny dansk kommissær går .
Men det står klart , at med ikrafttrædelsen af Amsterdam-traktaten den 1. maj og med udnævnelsen af Romano Prodi som formandskandidat , så vil italieneren kræve en vis indflydelse på , hvem Nyrup peger på .
Det hedder i den nye traktat , at regeringerne ™ efter fælles overenskomst med den indstillede formand ¥ skal sammensætte Kommissionen .
Men Nyrup afviste i går , at det giver Prodi vetoret over for hans kandidater - han mener , at han har frie hænder til selv at udnævne en dansk kommissær og afviser , at det overhovedet kan ske , at Prodi afviser hans kandidat .
Inspirationspapir Nyrup præsenterede på topmødet sine kolleger og Prodi for et såkaldt inspirationspapir , som handler om en hovedrengøring i Kommissionen .
Planen består af fem punkter , som fokuserer på bl.a. øget åbenhed , bedre ansvarsfordeling , sundere personalepolitik og en mere effektiv kontrol .
Den danske statsminister sagde efter mødet , at Prodi i drøftelserne ikke havde været så konkret om sine planer om en reformering af Kommissionen .
Omvendt understregede Nyrup , at de 15 regeringer ikke kan forhandle om Kommissionens interne personalepolitik .
</BODY>
</HTML>
