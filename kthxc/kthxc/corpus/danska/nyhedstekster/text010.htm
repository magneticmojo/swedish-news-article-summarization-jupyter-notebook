<HTML>
<HEAD>
<TITLE>Regent lukker efter års tab</TITLE>
<META HTTP-EQUIV="textinfo" CONTENT="Origin: DanskaBerlinske.99-04-16.doc
|NO: 15B.
|KEYWORDS: Detailhandel, firmaer, tøj
|SUBT: Punktum: Efter mere end 50 år i dansk detailhandel lukker herretøjskæden Regent. Flere forsøg på at skabe overskud i driften er slået fejl">
</HEAD>
<BODY>
<B>Regent lukker efter års tab</B>
Danmark blev i går et dansk stykke detailhandelshistorie fattigere .
Herretøjskæden Regent opgav efter flere års kamp at få en fornuftig drift i sine forretninger og meddelte , at 12 af 15 butikker nu overtages af modekoncernen InWear .
Men det vil stadig være muligt at erhverve en smoking til 699 kr .
Selskabet bag kæden , Regent Retail , vil fortsat operere inden for herrekonfektion . (tm) Vi vil satse på andre salgskanaler .
Vi vil arbejde med Internet både i Danmark og Norden .
Og så vil vi fortsætte med den klub , vi har med over 40.000 medlemmer , så de fremover får mulighed for at handle på en anden måde .
Der kan både blive tale om salg via Internet og postordre , ¥ siger Carsten Gottschalck , adm. direktør i Regent Retail AßS . Med Regents endeligt er det 50 års historie , der efter mange trængsler forsvinder fra gadebilledet .
Kæden , der i alle årene var familien Danmarks prisbillige alternativ med det kærlige tilnavn , Bøndernes Paradis , blev i 1994 solgt til Ivan Bjerg-Larsen , efter at stifterens familie havde opgivet at kæmpe imod de stigende underskud .
De nye ejere , der bestod af A-Post-manden , Ivan Bjerg-Larsen , og to tidligere ISS-direktører , forsøgte at puste nyt liv i Regent .
Men rækken af underskud fortsatte .
Lige lidt hjalp det , at Ivan Bjerg-Larsen skiftede de to partnere ud med tidligere revisor Carsten Gottschalck , som samtidig blev indsat som adm. direktør .
Regent kom - trods et omfattende forsøg på en relancering - ud af det seneste hele regnskabsår med et underskud på 3,4 mio. kr .
Tabet var året før 11,4 mio. kr . (tm) Min vision var , at vi skulle skabe en detailkæde inden for herretøj med en årlig omsætning på 500-600 mio. kr .
Det ville kræve , at nogle virksomheder blev lagt sammen , og det har jeg arbejdet på i trekvart år .
Men jeg må konstatere , at branchen ikke er moden endnu , ¥ siger Carsten Gottschalck .
Hvad der skal ske med de sidste tre butikker i Regent-regi er endnu usikkert .
InWear har meddelt , at koncernen formentlig vil bruge godt halvdelen af de 12 butikker , mens resten lukkes .
Der forhandles stadig om , hvad der skal ske med de 85 medarbejdere i Regent .
</BODY>
</HTML>