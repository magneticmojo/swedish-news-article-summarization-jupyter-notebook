<HTML>
<HEAD>
<TITLE>Fejlangreb var forsøg på at redde flygtninge</TITLE>
<META HTTP-EQUIV="textinfo" CONTENT="Origin: DanskaBerlinske.99-04-16.doc
|NO: 10B.
|KEYWORDS: Bomber, død, flygtninge, Kosovo-krigen, NATO
|SUBT: Konvoj: NATO beklagede i går den tragiske fejlbombning af kosovo-albanske flygtninge. Piloten forklarede, at han troede, han angreb serbere i gang med etnisk udrensning">
</HEAD>
<BODY>
<B>Fejlangreb var forsøg på at redde flygtninge</B>
BRUXELLES Billederne af nærmest forkullede liv , afrevne lemmer og rygende traktorer rullede i går over alverdens TV-skærme .
Scenerne fra resultatet af NATOs hidtil værste fejlangreb på de mennesker , alliancen forsøger at beskytte , rystede seere , meningsdannere og politikere - og NATO satte alt ind på hurtigst muligt at begrænse skadevirkningerne .
Fra de 19 NATO-landes hovedstæder lød dybe beklagelser over tragedien , som serbiske myndigheder hævder har kostet op mod 70 civile livet .
Men samtidig pegede de alle som »n på , at det er den jugoslaviske præsident , Slobodan Milosevi'c , der i sidste ende er ansvarlig for det fatale angreb . (tm) Jeg accepterer ikke den kritik , som nu strømmer ud fra Beograd .
Hvor vover de nu at græde krokodilletårer over dræbte mennesker i en konflikt , de selv er ansvarlige for , ¥ sagde den britiske udenrigsminister , Robin Cook .
Den amerikanske forsvarsminister , William Cohen , fulgte samme spor , da han kaldte det (tm) grotesk ¥ , at de jugoslaviske myndigheder nu beskylder NATO for grusomheder - et udtryk , de vestlige ledere hele tiden selv har rettet mod Beograd-styret .
Også den danske udenrigsminister , Niels Helveg Petersen , ( R ) kom med en beklagelse i går .
Det er endnu ikke helt klart , hvad der rent faktisk skete onsdag eftermiddag .
Den F-16-pilot , der rettede sine laserstyrede-bomber mod en flygtninge-kolonne , blev interviewet af NATO , og i går blev dele af forklaringen afspillet for pressen i NATOs hovedkvarter i Bruxelles .
Piloten berettede , at han i nogle timer havde cirklet over området og set , hvordan den ene kosovo-albanske landsby efter den anden var ved at blive brændt ned .
På et tidspunkt fik han øje på nogle huse , der netop var sat i brand og derefter en konvoj , som han fastslog var ansvarlig for nedbrændingerne .
Med hans egne ord ville han sætte en stopper for den etniske udrensning , han var vidne til .
Piloten mente at have konstateret tre mørkegrønne , serbiske militærkøretøjer i konvojen på vejen og rettede sit våbensystem ind mod målet .
Efterfølgende viste det sig , at disse køretøjer tilsyneladende i stedet var traktorer med ladene fyldt med flygtninge .
Nøl i NATO NATO understregede i går , at alliancens undersøgelser af episoden endnu ikke er færdige - bl.a. skulle der eksistere billeder af bombenedslaget fra kameraer , der er monteret på selve de laserstyrede bomber .
Der var i går en del forvirring , om kun en enkelt eller også en anden kolonne i nærheden blev ramt .
Pentagon antydede sent onsdag aften , at også jugoslaviske fly kan have foretaget angreb mod kosovo-albanske flygtningegrupper , men tog dog senere selv luften ud af anklagerne .
Også den italienske NATO-brigadegeneral , Giuseppe Marani , anså sandsynligheden for , at Jugoslavien kan gennemføre sådanne operationer for (tm) yderst begrænsede ¥ - i hvert fald uden at NATO opdager det .
Den tragiske episode - som kom bare to dage efter , at et andet NATO-fly ved en fejl ramte et passagertog på en bro med mindst ti dræbte til følge - er langtfra undersøgt til bunds .
En række NATO-kilder gav i går over for den internationale presse udtryk for en vis frustration over langsommeligheden i de militære efterforskeres undersøgelser af hændelsen .
</BODY>
</HTML>
