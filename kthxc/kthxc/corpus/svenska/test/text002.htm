<HTML>
<HEAD>
<TITLE>Minst 40 döda i dåd i Tjetjenien</TITLE>
<META HTTP-EQUIV="textinfo" CONTENT="<B>Testtext</B>|Författare: |Publicerad: 2003-05-12|URL: http://www.svd.se/dynamiskt/Utrikes/did_5477658.asp|Copyright: TT">
</HEAD>
<BODY>
<B>Minst 40 döda i dåd i Tjetjenien</B>

En lastbil med sprängämnen rammade ett högkvarter för polis och tjänstemän i norra Tjetjenien tidigt på måndagen.
Minst 40 människor dödades när lasten exploderade.

Lastbilen kördes av två självmordsbombare, rapporterar nyhetsbyrån Interfax.

Scen för attentatet var staden Znamenskoje norr om huvudstaden Groznyj.
Dådet är det allvarligaste sedan en folkomröstning i mars, som arrangerats av ryska myndigheter och - kanske inte så oväntat - gav stöd för republikens fortsatta fasta anknytning till Ryssland.

President Vladimir Putin deklarerade snabbt att attentatet inte påverkar den ryska regeringens planer för hur fred ska åstadkommas i Tjetjenien.

Byggnaden som var självmordsbombarnas mål hyste bland annat den ryska säkerhetstjänsten FSB.

Omkring 70 människor skadades också, uppgav källor inom räddningstjänsten i Moskva.
</BODY>
</HTML>
